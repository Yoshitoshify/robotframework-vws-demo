Interim-auditrapport baten-lastenagentschap  
Rijksvastgoedbedrijf 2022 

| 

 
 
 
 
 
 
 
Colofon 

Titel 

Interim auditrapport baten- lastenagentschap 
Rijksvastgoedbedrijf 2022 

Uitgebracht aan 

DG Vastgoed en Bedrijfsvoering Rijk 

Datum 

6 oktober 2022 

Kenmerk 

2022-0000245584 

Inlichtingen 
Auditdienst Rijk 
070-342 7700 

 
 
 
 
 
 
 
 
 
 
 
 
 
 
 
 
 
 
 
 
Inhoud 

1 

1.1 
1.2 
1.2.1 
1.2.2 
1.3 
1.4 
1.5 

2 
2.1 
2.2 
2.3 
2.3.1 

2.3.2 
2.4 
2.4.1 

2.4.2 
2.4.3 

3 
3.1 
3.2 
3.3 

3.4 
3.5 
3.6 
3.7 

4 

Verbeteringen interne beheersing onderkend, plannen in voorbereiding, 
realisatie volgt—4 
Algemeen—4 
Bevindingen ontwikkeling financieel en materieel beheer op hoofdlijnen—4 
Positieve ontwikkeling—4 
Nog geen verbetering gewogen bevindingen 2021—4 
Managementreactie Rijksvastgoedbedrijf—4 
Doel en doelgroepen—5 
Leeswijzer—5 

Gewogen bevindingen onderkend, plannen opvolging onderhanden—6 
Inleiding—6 
Proces ingebruikgeving vraagt om optimalisatie vastgoedregistraties—6 
Ambitieuze plannen in ontwikkeling voor verdere kwaliteitsslag projectbeheer—8 
Voldoende interne aandacht voor tijdige opschoning projecten in uitvoering, verdere 
verbetering nog mogelijk—8 
Gestructureerd vastleggen verbetert inzicht en mogelijkheid projectbeheersing—8 
Doorpakken verbetering IT beheer—8 
Zorg voor een autorisatiematrix met toe te kennen autorisatieprofielen per functie—
9 
Beheers toegang met systeemaccounts—9 
Verbeter de periodieke controle op de autorisatie—9 

Overige bevindingen en ontwikkelingen—10 
Inleiding—10 
Laat interne risicoanalyse aansluiten op verbijzonderde interne controle—10 
Transparantie voortgangsrapportage Binnenhof Renovatie ontwikkelt zich verder in 
goede richting—10 
Positie Bureau Taxaties versterkt, betrokkenheid nog aandachtspunt—11 
Proces Tijdschrijven, optimalisatie stamgegevens in ontwikkeling—11 
Verbeterpunten Memoriaal boekingen—11 
Lijstwerk materiële vaste activa vergt relatief veel handmatig werk—12 

Ondertekening—13 

 
 
 
 
 
 
 
1 

1.1 

Verbeteringen interne beheersing onderkend, 
plannen in voorbereiding, realisatie volgt 

Algemeen 
In dit interim-rapport rapporteren wij over de belangrijkste uitkomsten van onze 
onderzoeken tot nu toe. Daarbij wordt aangetekend dat onze onderzoeken zich in 
wisselende stadia van uitvoering bevinden. Onze definitieve bevindingen, die in 
maart  2023 worden gerapporteerd in het samenvattende auditrapport 2022, 
kunnen daarom afwijken van onze tussentijdse uitkomsten. 
In dit interim-rapport willen wij met name bevindingen en risico’s signaleren die de 
aandacht behoeven zodat in 2022 nog maatregelen ter verbetering kunnen worden 
getroffen. 

Actuele externe ontwikkelingen vragen om slagvaardige bedrijfsvoering.  
In de politiek-bestuurlijke dynamiek van vandaag de dag komen er nieuwe taken op 
Rijksvastgoedbedrijf (RVB) af. Naast directe financiële gevolgen van de oorlog in 
Oekraïne, met prijsstijgingen van onder meer arbeid, bouwmateriaal en energie, 
komen daar de maatschappelijke opgaven bij zoals bijvoorbeeld de huisvesting van 
statushouders en vluchtelingen. Hierdoor zijn strategiewijzigingen voor het RVB niet 
ondenkbaar. Dit kan ook gevolgen hebben voor de wijze waarop 
bedrijfsvoeringsprocessen ingericht kunnen gaan worden. 

1.2 

Bevindingen ontwikkeling financieel en materieel beheer op hoofdlijnen 

1.2.1 

1.2.2 

1.3 

Positieve ontwikkeling 
Van onze gewogen bevindingen van 2021 zien wij dat deze door het RVB worden 
onderkend en dat hiervoor plannen voor verbetering in ontwikkeling zijn, met name 
voor het projectbeheer en GITC-beheer. Overigens is hierbij grote afhankelijkheid 
van elkaar te onderkennen. Wij onderschrijven het belang van deze plannen en ook 
de toekomstige uitvoering hiervan.  

Nog geen verbetering gewogen bevindingen 2021 
De resultaten van de intern in ontwikkeling zijnde plannen zijn tot op heden nog niet 
zichtbaar. 
Een voorbeeld hiervan is het GITC-beheer dat nog niet aan de minimumvereisten 
voldoet. Hiervoor ontwikkelt het RVB, onder meer het programma IAM, waarna pas 
vastgesteld kan worden of dit heeft geleid tot zichtbare verbeteringen.  

Op basis van onze tussentijdse bevindingen zien wij nog geen verbetering ten 
opzichte van onze gewogen bevindingen zoals wij die over 2021 hebben gegeven 
(zie verder hoofdstuk 2). 

Managementreactie Rijksvastgoedbedrijf 
Met interesse heb ik het concept Interimrapport 2022 gelezen. Ik onderken met u 
dat er positieve ontwikkelingen zijn bij het RVB, en dat het vaak meerdere jaren 
duurt om de door u gemelde bevindingen op te lossen. Ik zal dan ook aan de 
hand van een nog op te stellen overzicht met mijlpalen zorgen dat de voortgang 
van de bevindingen inzichtelijk wordt gemonitord. Ook ten aanzien van de overige 
bevindingen en ontwikkelingen zie ik net als u de positieve ontwikkelingen, 
waarbij wij een vervolg zullen geven aan de reeds ingezette verbeteringen. 

4  | Interim-auditrapport Rijksvastgoedbedrijf 2022 

 
 
 
 
 
 
 
 
 
 
 
 
 
 
 
1.4 

Doel en doelgroepen 
Voor u ligt het interim-auditrapport 2022 over onze tussentijdse controle van de 
primaire processen van het RVB. In dit interim-rapport rapporteren wij onze 
belangrijkste bevindingen tot nu toe, opdat nog tijdig - voor afsluiting van het 
begrotingsjaar - maatregelen ter verbetering kunnen worden genomen. Onze 
bevindingen hebben met name betrekking op het financieel- en materieelbeheer. 

De ADR is de interne auditdienst van het Rijk. Dit interim-rapport is gericht aan het 
management van het RVB en de overige leden van het Auditberaad, waaronder BZK 
als moederdepartement/eigenaar van het RVB.  
In de ministerraad is besloten dat het opdracht gevende ministerie BZK waarvoor de 
ADR een rapport heeft geschreven, het rapport binnen zes weken op de website van 
de rijksoverheid plaatst, tenzij daarvoor een uitzondering geldt.  

1.5 

Leeswijzer 
Dit rapport is als volgt ingedeeld: 
•  de tussentijdse stand van zaken van de belangrijkste (gewogen) bevindingen 

(hoofdstuk 2); en 

•  de overige bevindingen en ontwikkelingen (hoofdstuk 3). 

5  | Interim-auditrapport Rijksvastgoedbedrijf 2022 

 
 
 
 
 
 
 
 
2 

2.1 

Gewogen bevindingen onderkend, plannen 
opvolging onderhanden 

Inleiding 
Als onderdeel van onze opdracht tot controle van de jaarrekening onderzoeken wij 
of de door ons geselecteerde processen van financieel en materieelbeheer voldoen 
aan de normen uit de comptabele wet- en regelgeving. Op het hoogste niveau geldt 
dat het financieel en materieelbeheer voldoet aan de eisen van rechtmatigheid, 
ordelijkheid, controleerbaarheid en dat het beheer overigens zo doelmatig mogelijk 
wordt ingericht. Deze eisen zijn verder uitgewerkt en samengevat in de Baseline 
Financieel en materieelbeheer van het ministerie van Financiën. 
Bij evaluatie van onze bevindingen hanteren wij drie categorieën: licht, gemiddeld 
en ernstig. Dit onderscheid geeft de impact van de bevinding weer op basis van 
gewicht en frequentie. 

In dit hoofdstuk behandelen wij de follow-up van de bevindingen die wij medio 
maart 2022 hebben gerapporteerd in ons samenvattende auditrapport 2021. Het 
betrof de volgende bevindingen met een weging: 

Bevinding 

Proces ingebruikgeving 
Beheer projecten 
Beheer IT 

Voorlopige 
ontwikkeling 
in 2022 
= 
= 
= 

Weging ultimo 
2021 

■ 
■ 
● 

Ontwikkeling 
+ Duidelijke vooruitgang = Beperkte vooruitgang of gelijk gebleven - verslechtering 
Weging 
● licht  ■ gemiddeld  ▲ ernstig  ✓ opgelost 

Deze bevindingen zijn veelal niet met een eenvoudige maatregel op te lossen, maar 
vergen meerjarige aandacht van het (management van het) RVB. Wij signaleren dat 
het RVB hier wel aandacht voor heeft en plannen aan het ontwikkelen is.  Het 
proces van verbeteringen heeft een meerjarig perspectief en - doorlooptijd. 

Een voorlopige, tussentijdse gewogen bevinding in dit rapport behoeft niet direct tot 
een (gewogen) bevinding in het BZK-interim-rapport van de ADR te leiden. Wij 
hebben de impact van de bevindingen RVB op BZK als geheel separaat gewogen en 
geen van de gewogen bevindingen in deze interim-rapportage hebben geleid tot een 
(gewogen) bevinding in de interim-rapportage van BZK. 

In de navolgende paragrafen zullen wij voor de gewogen bevindingen per bevinding 
ingaan op de stand van zaken. 

2.2 

Proces ingebruikgeving vraagt om optimalisatie vastgoedregistraties 
Het proces ingebruikgeving is naast het projectenbeheer, het belangrijkste proces 
met een directe financiële weerslag binnen het RVB. 
Dit proces omvat het ter beschikking stellen van kantoren en (bijzondere) 
specialties, het leveren van huisvestingsdiensten overeenkomstig het 
Rijkshuisvestingsstelsel en het in gebruik geven van Rijksvastgoed aan partijen 
buiten de Rijksoverheid. 

Het risico bestaat dat de ingebruikgevingsvergoedingen niet volledig en nauwkeurig 
worden verantwoord in de jaarrekening.  

6  | Interim-auditrapport Rijksvastgoedbedrijf 2022 

 
 
 
 
 
  
 
 
 
 
 
 
 
 
De (maximaal beschikbare) capaciteit en de nauwkeurigheid van de geregistreerde 
leegstand vormen de aanknopingspunten voor de interne beheersing. 
Binnen het proces ingebruikgeving onderkennen wij ruimte voor verbetering van de 
kwaliteit van de interne beheersing op de volgende punten: 

-  De centrale vastgoedadministratie bevat de stamgegevens van de objecten. 

Een belangrijk kenmerk, de oppervlakte van de objecten, wordt 
geregistreerd in een andere administratie, namelijk Oracle Property 
Manager. De oppervlakte van de objecten vormt het uitgangspunt voor de in 
rekening te brengen vergoeding ingebruikgeving.  
Het risico bestaat dat afwijkingen tussen beide registraties ontstaan.  
De afstemming tussen deze twee registraties wordt niet door de 
automatisering afdwongen, maar vindt handmatig plaats. 

-  De oppervlakten in Oracle Property Manager sluiten niet in alle gevallen 

(specialties en bijzondere specialties) aan met de werkelijke vierkante 
meters van de objecten. 

-  De werkelijke oppervlakten van objecten sluiten nog niet aan met de 

gecontracteerde oppervlakten van objecten. Bij contractherziening wordt 
dit aangepast. Verschillen bij kantoorpanden zijn in kaart gebracht, maar 
nog niet geheel verwerkt in de contracten. Voor specialties en bijzondere 
specialties moet dit nog plaatsvinden. 
Een registratie van actuele en historische leegstand vanuit Oracle is niet 
mogelijk. De afdeling Assetmanagement stelt deze leegstandsoverzichten 
handmatig op ten behoeve van interne controles door afdeling Planning & 
Control. 

- 

-  Diverse interne controles, zoals contractautorisatie en autoriseren van de 
gebruikersvergoeding worden handmatig vastgelegd. Deze controle wordt 
niet afgedwongen in Oracle. 

Bovengenoemde aandachtspunten zijn verwerkt in interne procedures. De 
werkzaamheden hierin zoals interne analyses, verbandscontroles en 
plausibiliteitscontroles zijn nog altijd handmatig, arbeidsintensief en daarmee 
foutgevoelig door de menselijke handelingen. Hierdoor is geen sprake van 
vooruitgang en voorzien wij dat deze gewogen bevinding conform voorgaand jaar 
als gemiddeld uitkomt. 

Wij adviseren achtereenvolgens:  

-  Vastleggingen in Oracle in één module te registreren, die voor meerdere 
doeleinden (processen en gebruikers) wordt gebruikt. Hierdoor zijn 
controles achteraf overbodig. Wij begrepen dat dit onderhanden is bij de 
sectie Dataservices. 

-  Om de werkelijke oppervlakten volgens de nieuwe meetmethode (NEN-
metingen) van de specialties en bijzondere specialties zo snel mogelijk 
na te meten, te analyseren en net als bij de kantoren te verwerken in de 
contracten met gebruikers. 

-  Oracle geschikt te (laten) maken om maandelijkse actuele en historische 

- 

leegstandgegevens te genereren voor ingebruikgevingen. 
Interne controles (controle technische functiescheiding/ 4-ogenbeginsel) 
in Oracle geautomatiseerd af te laten dwingen. 

Mede in het kader van maatschappelijke meerwaarde en het streven naar betere 
dienstverlening voor een tevreden klant, wint het belang van betrouwbare en 
doelmatige vastgoedregistraties aan kracht, aangezien hierdoor vaker mutaties in 
objecten mag worden verwacht.  
Overigens onderkent het RVB het belang daarvan voldoende, hetgeen blijkt uit het 
vastgestelde Informatiestrategie routekaart. Bovengenoemde adviezen kunnen 
hierbij betrokken worden bij de nadere uitwerking van het Business Transformatie 
Planning. 

7  | Interim-auditrapport Rijksvastgoedbedrijf 2022 

 
 
 
 
 
 
 
 
 
 
2.3 

Ambitieuze plannen in ontwikkeling voor verdere kwaliteitsslag 
projectbeheer 
In voorgaande rapportages merkten wij op dat het projectbeheer nog voldoende 
mogelijkheden biedt voor verbetering. Er was nog niet altijd sprake van uniforme, 
betrouwbare sturing, beheersing en verantwoording van projecten.  
Wij zien het RVB concrete stappen zetten voor het verder verbeteren van het 
projectbeheer. De resultaten zijn hiervan zijn tot op heden nog niet concreet 
zichtbaar. Intern wordt dit voldoende onderkend, hetgeen ook blijkt uit de eerste 
VMR 2022: de KPI’s Projecten tijdig financieel afgehandeld en Vastgoed(beheer)-
informatie, blijven (ver) achter op de norm.    
De weging van deze bevinding voorzien wij vooralsnog op gemiddeld, maar kan 
binnen enkele jaren met de juiste uitvoering dalen naar een lichte bevinding of zelfs 
verdwijnen. 

2.3.1 

Voldoende interne aandacht voor tijdige opschoning projecten in uitvoering, verdere 
verbetering nog mogelijk 
Het niet tijdig afsluiten van projecten in uitvoering is een belemmering voor een 
efficiënte beheersing van projecten in uitvoering. Hiermee is dit ook een risico voor 
de juiste rubricering binnen de post Materiele Vaste Activa. Als laatste bestaat het 
risico dat gebruikersvergoedingen niet tijdig in rekening worden gebracht.  

Het RVB heeft een opschoonactie opgestart om de achterstand in projecten in 
uitvoering bij te werken. Voor een groot deel van de projecten is dit gelukt. Verdere 
verbetering staat onder druk door beperkte personele bezetting, ontbreken van 
informatie in projectdossiers, nog uit te voeren controles door de projectcontroller of 
integraal projectverantwoordelijke.  

Hierbij speelt tevens mee dat meer afgeronde projecten zich dit jaar aandienen, 
omdat het aantal relatief kleine projecten de afgelopen jaren is toegenomen. 

Wij onderschrijven het belang van deze opschoonactie, omdat de 
projectadministratie zo overzichtelijker wordt.  

Gestructureerd vastleggen verbetert inzicht en mogelijkheid projectbeheersing  
Eerder signaleerden wij dat de periodieke voortgangsgesprekken tussen de sectie 
VB of T&P, de projectverantwoordelijke en de projectcontroller niet gestructureerd 
werden vastgelegd.  
Inmiddels is voorzien in een verbeterde procedure waarin een standaardformulier 
(PVG leidraad) moet worden gebruikt tijdens projectvoortgangsoverleggen en 
worden toegevoegd aan het projectdossier in Filenet. 
Hierdoor is de mogelijkheid voor een verbeterde projectbeheersing (inclusief 
bijsturing) tijdens de uitvoering toegenomen. De procedure wordt niet integraal 
afgedwongen maar wel meer en meer toegepast.  

Wij hebben bij de directie VB concrete voorstellen gezien om, door middel van een 
formulier, een vaste agenda en vastlegging van de projectvoortgangsoverleggen toe 
te passen. Dit formulier test VB op dit moment in de praktijk. 

Wij adviseren deze procedure verder door te trekken voor alle projecten. 

Doorpakken verbetering IT beheer 
Het op orde hebben van het General IT Controls (GITC) beheer is een 
randvoorwaarde voor een organisatie als het RVB waarbij een steeds groter en 
belangrijker deel van bedrijfsprocessen met IT wordt ondersteund. Zo maakt het 
RVB sinds 2020 gebruik van e-facturatie, waarbij inkoopfacturen geautomatiseerd 
worden ontvangen, ingelezen en verwerkt in Oracle EBS. Hierdoor is het 
controlespoor niet meer buiten de IT-omgeving vast te stellen, omdat de 
brondocumentatie niet langer in hard copy-vorm beschikbaar is. 

2.3.2 

2.4 

8  | Interim-auditrapport Rijksvastgoedbedrijf 2022 

Met een onderzoek naar de minimumvereisten van de GITC beoordelen wij, in het 
kader van de jaarrekeningcontrole, de kwaliteit van het IT beheer. Het GITC-beheer 
van het RVB voldoet nog niet aan deze minimumvereisten.  

In 2020 hebben wij een volledig GITC-onderzoek uitgevoerd. Vervolgens hebben wij 
in 2021 de opvolging van de minimum GITC-vereisten beoordeeld die wij in het 
voorgaande jaar als niet effectief hebben beoordeeld. Verbeteringen waren 
doorgevoerd, maar nog niet zodanig om de GITC in zijn geheel als effectief te 
beoordelen. Met name op het gebied van het gebruikersbeheer dienen nog stappen 
gemaakt te worden. Er zijn tot op heden in 2022 nog geen verbeteringen 
doorgevoerd. Om die reden hebben wij (nog) geen vervolgonderzoek naar de GITC 
verricht. Dit betekent dat onze bevindingen uit 2021 ongewijzigd zijn. 

Vanuit het programma IAM (Identity & Access Management) loopt wel een traject 
om de bevindingen op te lossen. Dit intern project is gestart en de eerste 
verbetervoorstellen zijn gedaan om de huidige tekortkomingen op te lossen. In het 
najaar is gepland om de verbetervoorstellen concreet uit te werken en 
verbeteringen ook daadwerkelijk te implementeren. Onze inschatting is dat de 
belangrijkste op te lossen bevindingen ook de meeste tijd zullen vergen. Wij 
benadrukken daarom de GITC de aandacht te geven die het nodig heeft. 

Wij vatten de belangrijkste mogelijkheden voor verbetering als volgt samen: 

Zorg voor een autorisatiematrix met toe te kennen autorisatieprofielen per functie 
In 2021 is met het opstellen van een conflictenmatrix een belangrijke stap gezet om 
te signaleren dat controle technische functiescheiding kan worden doorbroken. Om 
verder te kunnen borgen dat medewerkers alleen over de rechten beschikken die 
noodzakelijk zijn voor uitvoer van hun functie, is het van belang om per functie vast 
te stellen welke autorisatieprofielen toegekend mogen worden in een 
autorisatiematrix. 

Beheers toegang met systeemaccounts 
Zowel op applicatie- als databaseniveau zijn systeemaccounts noodzakelijk om 
Oracle EBS te laten functioneren. Beperk deze accounts tot het minimum, leg 
gemotiveerd vast welke accounts noodzakelijk zijn en zorg voor sluitende 
procedures voor het gebruik. 

Verbeter de periodieke controle op de autorisatie 
Controle vindt momenteel plaats op een combinatie van enkele kritische 
autorisatieprofielen die conflicteren. Zorg ervoor dat een (geautomatiseerde) 
controle op de gehele conflictenmatrix en de op te stellen autorisatiematrix ook 
onderdeel wordt van de periodieke interne beheersingsmaatregelen. 

Het RVB schenkt weliswaar aandacht aan het plannen voor het verbeteren van de 
GITC, feitelijke verbetering heeft nog niet plaatsgevonden. Hierdoor wegen wij deze 
bevinding net als voorgaand jaar voorlopig als gemiddeld.  

Wij adviseren om voor een goed ingerichte en functionerende IT-omgeving in een 
plan van aanpak te voorzien, met concreet geformuleerde mijlpalen, waarbij het 
programma IAM wordt doorgezet richting een structurele verbetering van de GITC. 

2.4.1 

2.4.2 

2.4.3 

9  | Interim-auditrapport Rijksvastgoedbedrijf 2022 

 
 
 
 
 
 
 
 
 
 
 
 
 
3 

Overige bevindingen en ontwikkelingen 

3.1 

3.2 

3.3 

Inleiding 
Naast de evaluatie van de gewogen bevindingen 2021 zoals opgenomen in 
hoofdstuk 2 van dit rapport, hebben wij tijdens onze controle van de processen ook 
andere bevindingen geconstateerd die eerder te licht waren om te kwalificeren als 
lichte, gemiddelde of ernstige bevinding.  
In dit hoofdstuk gaan wij in op deze bevindingen.  

Laat interne risicoanalyse aansluiten op verbijzonderde interne controle 
In onze communicatie en inventarisatie van beheersingsactiviteiten met en door de 
afdelingen binnen het RVB, maken wij goed gebruik van de afdeling Fiscaliteit, Audit 
en Risicomanagement (FAR). Ook vinden binnen afdeling FAR goed opgezette en als 
zodanig uitgewerkte onderzoeken plaats op processen op basis van een auditplan. 
Deze onderzoeken betreffen zowel verbijzonderde interne- financiële controles als 
operationele en IT-audits. 
Een alomvattende risicoanalyse, met daarin opgenomen prioritering van risico’s en 
daaruit uit te voeren onderzoeken ontbreekt vooralsnog. Op basis van prioritering 
kan gemotiveerd afgewogen worden welke onderzoeken afdeling FAR wel of niet 
uitvoert. Wij benadrukken dat de verbijzonderde interne controle niet specifiek een 
verantwoordelijkheid is van de afdeling FAR in het kader van het ‘three-lines-of-
defence’-gedachte. Deze gedachte speelt ook mee in de strategische ontwikkeling 
van FAR, met onder andere aandacht voor een risicogerichte en data gedreven 
werkwijze. Dit kan de interne financiële beheersing (waaronder procesverbetering) 
verder bevorderen. 

Wij onderschrijven het belang van deze strategische ontwikkelingen van FAR.  

Transparantie voortgangsrapportage Binnenhof Renovatie ontwikkelt zich 
verder in goede richting 
In voorgaande rapportages signaleerden wij dat de tussentijdse informatie 
(voortgangsrapportages) aan de Tweede Kamercommissie voor het programma 
Binnenhof qua transparantie en duidelijkheid nog een aandachtspunt was. Met name 
de onderdelen budgettering en risicoparagraaf gaven mogelijkheden voor 
verbetering. 

In de laatste – zevende - voortgangsrapportage zien wij een verbetering in de 
presentatie van het budget (inclusief budgetsamenstelling en -ontwikkeling).  
Tevens is de risicoparagraaf hierin uitgebreid met de belangrijkste risico’s en 
beheersmaatregelen. 
Wij hebben de wijze van totstandkoming van de risicoparagraaf onderzocht en 
stellen vast dat hieraan voldoende gedegen inbreng vanuit de diverse 
belanghebbenden aan ten grondslag ligt en daar duidelijk op aansluit.  

Een aantal van de opgenomen risico’s in de risicoparagraaf heeft een relatie met de 
zogenaamde disclaimers, zoals het risico op prijsaanpassing (bij afwezigheid 
overeenstemming prijs met leveranciers) door marktontwikkelingen en de noodzaak 
tot aangepaste veiligheidsvoorzieningen. Op dit moment is nog geen informatie 
beschikbaar over het concreet gebruik van deze disclaimers, vanwege onder andere 
lopende (bodem)onderzoeken, offerte- en contractprocedures en het afronden van 
de (definitieve) ontwerpen. Vanaf de eerste voortgangsrapportage na de 
voorjaarsnota 2023 wordt gebruik van deze disclaimers verwacht.   

10  | Interim-auditrapport Rijksvastgoedbedrijf 2022 

 
 
 
 
 
 
 
 
 
 
 
Wij adviseren in de eerstvolgende voortgangsrapportage informatie te verschaffen 
over de stand van zaken van lopende onderzoeken en contractering en tevens over 
het mogelijk beroep op disclaimers.  

3.4 

Positie Bureau Taxaties versterkt, betrokkenheid nog aandachtspunt 
Het Bureau Taxaties valt sinds 2021 onder de directie Financiën en Bedrijfsvoering. 
Deze positie versterkt qua opzet de onafhankelijkheid van deze taxateurs. 

Met ingang van 1 januari 2022 wordt overtollig Rijksvastgoed via een openbare 
procedure aangeboden en niet meer onderhands aan medeoverheden, tenzij daar 
moverende redenen voor zijn. Bij verkoop en ook bij aankoop van vastgoed is een 
rechtvaardige, marktconforme transactieprijs een vereiste. Het belang van een 
objectieve, onafhankelijke taxatie blijft relevant, mede door toename van 
maatschappelijke aandacht. 

De interne procedures binnen afdeling Verkoop & Gebiedsprojecten en sectie Inkoop 
Vastgoed voorzien in de vrijheid om taxaties bij aan- en verkoop van objecten 
extern dan wel intern uit te laten voeren. Zij kunnen, zonder tussenkomst van het 
Bureau Taxaties, taxatieopdrachten uitbesteden aan derden en deze externe 
taxaties zelf beoordelen. Wij begrijpen dat van de keuzevrijheid gebruik wordt 
gemaakt, met name voor wat betreft de aankoop van panden. 

Aangezien deze procedures niet de functiescheiding afdwingen tussen beschikken 
(onderhandelen transactieprijs) en de interne controle (Bureau Taxaties), is het 
risico van onafhankelijkheid in schijn nog niet geheel weggenomen. 

Tussen de directies Financiën & Bestuursadvisering en Transacties & Projecten vindt 
thans overleg plaats om de dienstverlening van het Bureau Taxaties verder te 
borgen in de processen. 

Wij adviseren om in beginsel alle taxaties via Bureau Taxaties te laten verlopen en 
Bureau Taxaties aan te wijzen als opdrachtgever voor eventuele externe taxaties. 

3.5 

Proces Tijdschrijven, optimalisatie stamgegevens in ontwikkeling 
Binnen het RVB loopt al het verbruik aan materialen en mensen via de 
projectadministratie. Een betrouwbare (in de zin van volledig, nauwkeurig en tijdig) 
urenregistratie vormt relevante input voor een effectieve projectbeheersing inclusief 
inzicht in projectresultaten en tijdige facturatie van projectkosten aan gebruikers.  

Rondom het proces van tijdschrijven zien wij de volgende mogelijke 
verbetermogelijkheden voor interne beheersing: 

-  De basis voor de te gebruiken tarieven vormt het salaris in P-direct. De 

tarieven voor de projectadministratie worden vanuit in Oracle HR gevoed. 
Aansluitingen in tarieven tussen beide registraties worden maandelijks 
handmatig uitgevoerd. Een geautomatiseerde afstemming is in 
voorbereiding.  
Tarieven die de functioneel beheerder in Oracle HR invoert, worden intern 
niet zichtbaar gecontroleerd. 

- 

-  Het tijdig verantwoorden van uren vormt een aandachtspunt. Achterstanden 

in urenregistraties hebben gevolgen voor de betrouwbaarheid van de 
tussentijdse (project) informatievoorziening. Dit wordt intern voldoende 
onderkend. 

Wij adviseren het volgende:  

-  De interface tussen P-Direkt en Oracle HR te realiseren voor een directe 

aansluiting voor een betrouwbaar gebruik van tarieven in de 
projectadministratie. 

-  Nieuwe ingevoerde tarieven intern zichtbaar en functioneel gescheiden 

van de functioneel beheerder te laten controleren, en hier de bevindingen 
van vast te leggen. 

3.6 

Verbeterpunten Memoriaal boekingen 
Door het incidentele karakter van memoriaalboekingen, welke direct grote gevolgen 
voor het vermogen en resultaat kunnen hebben en de hiermee samenhangende 

11  | Interim-auditrapport Rijksvastgoedbedrijf 2022 

 
 
 
 
 
 
 
 
 
 
 
 
 
 
 
foutgevoeligheid, onderkennen wij een verhoogd risico op afwijkingen in de 
jaarrekening. Dit komt mede doordat memoriaalboekingen veelal tot stand komen 
buiten de reguliere bedrijfsprocessen en daarin opgenomen interne 
beheersingsmaatregelen. Wij constateren dat er relatief veel memoriaalboekingen 
plaatsvinden.  

De opzet rondom het registreren van memoriaalboekingen is intern niet beschreven 
en vastgesteld. Wel heeft het RVB een aantal interne beheersingsmaateregelen 
waaronder een korte werkinstructie beschikbaar waarin middels schermprints het 
proces verduidelijkt wordt. De interne beheersingsmaatregelen zijn vooral detectief 
van aard.  

Wij hebben vastgesteld dat niet voor alle memoriaalboekingen onderliggende 
brondocumentatie dan wel zichtbare motivatie aanwezig is. Het RVB is overigens 
daarbij wel in staat om achteraf passende toelichting te geven. 

Het RVB maakt onderscheid in periodieke en incidentele memoriaalboekingen. Dit 
onderscheid wordt achteraf handmatig aangebracht en vindt niet altijd volgens een 
eenduidige lijn plaats. Dit inzicht wordt in Oracle niet inzichtelijk gemaakt.  

Wij adviseren het volgende:  

-  De opzet van het proces inclusief de interne beheersingsmaatregelen van 
memoriaalboekingen te beschrijven en vast te stellen, waarbij expliciet 
aandacht wordt geschonken aan het onderscheid tussen incidentele en 
periodieke memoriaalboekingen in Oracle. 

-  Meer memoriaalboekingen geautomatiseerd te laten plaatsvinden. Dit 

zorgt derhalve ook voor vermindering in werklast en voorkomt de kans 
op eventuele (inboek)fouten.  
Autorisatie van memoriaalboekingen af te dwingen binnen Oracle (vier-
ogen-principe) en onderliggende documentatie aan Oracle toe te voegen. 

- 

3.7 

Lijstwerk materiële vaste activa vergt relatief veel handmatig werk 
In het auditrapport 2021 hebben wij gerapporteerd over de betrouwbaarheid van de 
verloopstaat van de materiële vaste activa (MVA).  

Gedurende de interimcontrole van 2022 hebben wij wederom geconstateerd dat er 
veel handmatige bewerkingen nodig zijn om de verloopstaat MVA samen te stellen, 
waardoor dit een relatief tijdrovend en foutgevoelig proces is. Wij zijn thans in 
overleg met het RVB om de betrouwbaarheid van het lijstwerk te verbeteren. 

Wij adviseren om deze reden het volgende:  

-  Vastleggingen in Oracle met betrekking tot de MVA in één module te 

registreren (voor zover dit mogelijk is), dat voor meerdere doeleinden 
(processen en gebruikers) kan worden gebruikt. Dit heeft tevens 
raakvlakken met de bevindingen omtrent de ingebruikgeving (onderdeel 
2.2). De eerste stap betreft het in kaart brengen van deze mogelijkheid 
door de organisatie.  

-  Autorisatie op mutaties in de MVA af te dwingen binnen Oracle (vier-

ogen-principe) en te laten onderbouwen met onderliggende documentatie 
en deze op te nemen in de financiële administratie. Op termijn zou dit 
eventueel kunnen leiden tot minder gegevensgerichte 
controlewerkzaamheden vanuit onze kant, indien wij kunnen steunen op 
autorisaties binnen Oracle.  

12  | Interim-auditrapport Rijksvastgoedbedrijf 2022 

 
 
 
 
 
 
 
 
 
 
 
 
 
 
 
 
 
4 

Ondertekening 

Den Haag, 6 oktober 2022 

Auditmanager 
Auditdienst Rijk 

13  | Interim-auditrapport Rijksvastgoedbedrijf 2022 

 
 
 
 
 
 
 
 
 
 
 
 
 
Auditdienst Rijk 
Postbus 20201 
2500 EE  Den Haag 
(070) 342 77 00 

 
 
 

